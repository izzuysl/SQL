SQL -DATABASES
Birtakım kayıtların belli bir algoritmik yapı içerisinde tutulduğu dosyalara veritabanı(databases) denilmektedir.

Örneğin: Bir kitabın bilgileri, şahıslara ilişkin bilgiler, ürünlere ilişkin bilgiler veritabanlarında saklanabilmektedir.

Veritabanlarında amaç hızlı bir erişimin sağlanmasıdır.

Uygulama programcılığında birtakım bilgilere hızlı bir şekilde erişilmesi en önemli unsurlardan biridir. Bu nedenle uygulama programcılığı için veritabanları önemli bir konudur.

Veritabanı işlemleri uzmanlık gerektiren işlemlerdir.

Programcının bir dosya açarak kayıtları onun içerisine yerleştirmesi ve dosya içerisinden sıralı bir biçimde bunlara erişmesi oldukça ilkel bir çalışma sistemidir.

Veritabanı işlemleri karmaşık ve uzmanlık gerektiren işlemler olduğu için bu işleri yapan bağımsız yazılımlar oluşturulmuştur.

Bunlara ‘’Veritabanı Yönetim Sistemi — VTYS (Database Management Systems- DBMS) denilmektedir.
